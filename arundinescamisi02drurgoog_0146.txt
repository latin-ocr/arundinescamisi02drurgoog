ARUNDINES orm. 113 ·

walttrut durau.

Non tibi, cum tantas auderes tollere moles,
Submisere trabes silvae 3 non hausta metallis

Saxa, nec effossa crevere in moenia quadrae:

Ecce, tibi vitrei riguerunt marmore fluctus!

Qualis Aristaeum Gyrenae regia matris

oepit, apum strages infectaque mella querentem ;
Aut qualem sibimunit Hyems (ita fingere vates
Crediderim) diris ut servet in cedibus arma,

Si poscant sibi tela dari Ventique Nivesque,

Si jaculum glaciale pruiniferasque pharetras.
Surrexit tacite, ceu· muta insomnia, moles 5

Non crepitus serrae, sonuit non verbere surdo .
Malleus: ipsa super glacies illisa coactam

Firmavit glaciem, (quid enim caementa requirat
Molis opus liquidae l) numerosaque fluxit in unum ,·
Lympharumquc domus lympharum aspergine crevit.
Lychni in parietibus, multisque coloribus ignes,
Fulgere 3 transmissae pallescere lucis imago:

Nempe aliam interris credas consurgere lunam,
Delapsasque polo stellas atque uvida signa.

 

